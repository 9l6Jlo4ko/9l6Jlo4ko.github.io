<html>
<head>
<title> History</title>
<meta charset="UTF-8">
<link href="css/q.css" type="text/css" rel="stylesheet">
</head>
<body  bgcolor="#DCDCDC">

<h3  align ="center">Ігровий процес </h3>

<hr color="gray">

<font size =5>Основи</font>
<a href="GameTime.htm"><button ><font size =4>Ігровий час </font></button></a>
<a href="HeroProgres.htm"><button><font size =4>Розвиток героїв</font></button></a>
<a href="WorldTravel.htm"><button><font size =4>Переміщення світом</font></button></a>
<a href="Batles1.htm"><button><font size =4>Битви</font></button></a>
<a href="Resurse.htm"><button><font size =4>Ресурси</font></button></a>
<a href="Magic.htm"><button><font size =4>Магія </font></button></a>
<a href="Castles.htm"><button><font size =4>Міста</font></button></a>
<p>
Heroes of Might and Magic: A Strategic Quest
Серія Heroes of Might and Magic є класичним представником покрокових стратегій. Велика кількість дій виконується на так званій карті пригод, яка зображає територію з різними об'єктами, містами, джерелами ресурсів і 
<br> противниками. Гравець почергово, за ходами, б'ється з допомогою героїв-полководців з іншими героями, розбудовуючи міста, збираючи армії та досліджуючи навколишню місцевість. Виграючи битви, або жертвуючи <br>
 знайдені скарби, герої отримують досвід, і набравши певну його кількість, переходять на наступний рівень розвитку, що збільшує їхні параметри та інколи параметри армії. У війську можуть бути різні істоти, більшість з <br>
 яких вигадані (грифони, гноми, дракони і т.д). Крім ворожих армій зустрічаються і нейтральні істоти, які населяють місцевість чи охороняють якісь об'єкти. Істоти наймаються до армії в містах, також вони можуть бути <br>
 найняті або приєднані на карті пригод.
<p>
Нові істоти стають доступні в містах у міру будівництва їхніх «жител», що через визначений проміжок часу (зазвичай ігровий тиждень) дозволяють найняти якусь їх кількість. При наявності потрібної будівлі істоти можуть <br>
 бути вдосконалені за додаткову платню. Чим сильніші істоти, тим дорожче вони коштують і тим менший їх приріст.
<p>

Кожен герой має запас ходу — відстань, яку може пройти за день. Крім того запас ходу зменшується при відвідуванні деяких об'єктів. На карті зустрічаються різні типи місцевості, що впливають на швидкість <br>
 переміщення героїв і, починаючи з HoMM III, характеристики істот. Є і непрохідні місцевості, такі як високі гори, густі ліси чи вода. Для переміщення по воді потрібні кораблі, які можна побудувати у верфях біля води.
<p>
Власником міст і споруд вважається той гравець, який зайшов у них і встановив там свій прапор. Якщо місто має охорону, її спочатку потрібно буде перемогти. Міста мають стіни і ворота, які ускладнюють їх захоплення, <br>
 та оборонні вежі з ровами.
<hr color="gray">
<a href="Index.htm"><button><font size="4">Головна</font></button></a>

</body>
</html>
