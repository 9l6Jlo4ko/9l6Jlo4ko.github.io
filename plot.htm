<html>
<head>
 <meta charset="UTF-8">
<title> History</title>
<link href="css/q.css" type="text/css" rel="stylesheet">
</head>
<body  bgcolor="#DCDCDC">

<h3  align ="center">Сюжет </h3>
<hr color="gray">
<p>
Дія Heroes of Might and Magic відбувається у світі Енрот (англ. Enroth) на однойменному континенті.
 Тут розгортається боротьба за владу між чотирма правителями: лордом Айронфістом (лицар, англ. Iron fist «Залізний Кулак»), 
королевою Ламандою 
<br>
 (чаклунка, англ. Queen Lamanda), вождем Слеєром (варвар, англ. Lord Slayer) і чаклуном Аламаром 
(чорнокнижник, англ. Lord Alamar). Айронфіст був змушений покинути батьківщину через те, що двоюрідний брат, 
Рагнар, узурпував трон, убивши батька  <br>
Айронфіста. Айронфіст потрапляє в Енрот на нічійні землі, які також хочуть захопити троє інших правителів. 
У режимі кампанії гравець може грати за будь-яку зі сторін, а битви відбуваються на тих самих картах, 
таким чином кампанія фактично одна.<p>
<img src="images.jpg">
<h3 class="w">Кампанія</h3>
<p>
Сценарії кампанії: Передворіття, Архіпелаг, Зранена земля, Вільний доступ, Замок Айронфіста, Замок Слеєра, Замок Ламанди,
 Замок Аламара, Цар Гори
<p>
У першій місії четверо лордів зустрічаються в бою за невелике місто Передворіття (англ. Gateway), що охороняється драконом, 
яке гравець може захопити не вступаючи в конфлікт з іншими лордами. Далі бойові дії переносяться на Архіпелаг Древніх <br>
 - низку великих островів, де кожен з правителів захопив по одному острову з чотирьох, пов'язаних порталами. 
В цій місії вперше можна віднайти Ultimate Artifact. У третій місії бойові дії обумовлені пошуком в Проклятій долині обелісків, 
що приховують місце <br>
 розташування Ока Гороса — артефакту, здатного врятувати ці землі і згрупувати їх жителів навколо власника Ока. 
У четвертій сутичці суперники прибувають на центральний материк, де ведуть запеклу боротьбу на винищення інших трьох.
<p>
Сторона гравця захоплює спірні землі Енроту і починає домінувати у війні. 
Тепер завданням номер один стає захоплення земель суперників. Гравця чекають три з чотирьох створених авторами місій, 
в яких йому належить почергово боротися один на один <br>
 з кожним з інших лордів на його території, маючи на старті все менші ресурси. В останній, восьмій, 
місії задіяний режим «Цар Гори» — всі три переможених противника збирають останні сили і об'єднуються в боротьбі проти
 гравця. Тільки після розгрому альянсу трійця інших правителів здається і дає присягу новому владиці всього континенту Енрот.
<p>

За каноном в результаті перемагає лицар, лорд Айронфіст.
 У другій частині серії — Heroes of Might and Magic II: The Succession Wars — описуються події в Енроті після його смерті.
<hr color="gray">
<a href="Index.htm"><button><font size="4">Головна</font></button></a>
</body>
</html>
